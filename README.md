# Databaze provenienčních znaků 

Databáze slouží jako nástroj pro evidenci provenienčních znaků obsažených ve zpracovaných jednotkách deponovaných v Rezervních fondech NK ČR. 
Základní evidenční jednotkou (=1 záznam) je unikátní provenienční znak, kterým je nejčastěji razítko či exlibris původního vlastníka knihy. Ke každému jedinečnému záznamu jsou evidovány všechny doposud zpracované jednotky z RF NK ČR, které znak obsahují. 
Vedle informací vztahujících se k samotnému provenienčnímu znaku, kterými jsou pole „Nápis“, „Druh“ a „Jazyk“, umožňuje každý záznam editaci dalších známých polí ve vztahu k původnímu vlastníkovi knihy. Jedná se o pole „Osoba“, „Instituce“, „Město“, „Vlastník“, „Obecné poznámky“ a „Vlastník“ (=typologické zařazení původního vlastníka knihy). 
Bližší informace o původních vlastnících knih usnadňují výzkum pohybu knižních celků v období zhruba 30. – 50. let minulého století.

# Postup pro práci s databází původních vlastníků

## Vyhledávání záznamů

1. Pověřený zaměstnanec NK ČR (dále jen „uživatel“) se přihlásí do databáze původních vlastníků (dále jen „DB“) pomocí tlačítka přihlásit v pravém horním rohu.

![image](img/Navod-1.png)

![image](img/Navod-2.png)

2. Pro vyhledání konkrétního razítka si uživatel zvolí v poli filtr z rozevíracího seznamu parametr pro vyhledávání – nápis a do vedlejšího pole vyplní znak procenta a konkrétní hledaný výraz (např.: %škola).

![image](img/Navod-3.png)

3. Stejným způsobem postupuje uživatel v případě vyhledávání dle dalších parametrů: _sys, signatura, osoba, instituce, město, obecné poznámky_

![image](img/Navod-4.png)

4. Parametry vlastník a jazyk mají předem definovaný seznam, ze kterého může uživatel vybrat a filtrovat záznamy.

![image](img/Navod-5.png)

## Editace záznamů provenienčních znaků

1. Pověřený zaměstnanec NK ČR (dále jen „uživatel“) se přihlásí do databáze původních vlastníků (dále jen „DB“) pomocí tlačítka přihlásit v pravém horním rohu.

![image](img/Navod-1.png)

![image](img/Navod-2.png)

2. Před vložením nového záznamu uživatel nejprve ověří, zda DB již neobsahuje daný záznam. Pro toto ověření postupuje dle oddílu Vyhledávání záznamů. Pokud záznam existuje, postupuje uživatel podle bodu 7 tohoto oddílu.

3. Pro založení nového záznamu zvolí tlačítko nový záznam.

![image](img/Navod-6.png)

4. Uživatel vyplní povinně pole nápis (pokud se nejedná o grafické razítko/pečeť bez nápisu), druh a jazyk. 

5. Pomocí tlačítka plus (+) povinně vyplní pole signatura a sys jednotky, která obsahuje tento nový provenienční znak. 
![image](img/Navod-7.png)

6. Uživatel vyplní i další pole, jsou-li informace dostupné.

7. V případě, že záznam provenienčního znaku existuje, může uživatel přidat novou jednotku stejně, jako je uvedeno v bodu 5) tohoto oddílu.

